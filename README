Projekt SQL
 

Na našem analytickém oddělení jsem se pokusila zodpovědět na pár definovaných výzkumných otázek, které se zaměřují na životní úroveň občanů. Otázky adresují dostupnost základních potravin široké veřejnosti. 

Na základě rozsáhlých datových sad jsem vytvořila dvě hlavní tabulky, ze kterých budu v projektu vycházet.  

První tabulku jsem nazvala t_petra_novakova_project_sql_primary_final a vycházela jsem z těchto datových sad: 

	czechia_payroll – Informace o mzdách v různých odvětvích za několikaleté období. Datová sada pochází z Portálu otevřených dat ČR. 
	czechia_payroll_calculation – Číselník kalkulací v tabulce mezd. 
	czechia_payroll_industry_branch – Číselník odvětví v tabulce mezd. 
	czechia_payroll_unit – Číselník jednotek hodnot v tabulce mezd. 
	czechia_payroll_value_type – Číselník typů hodnot v tabulce mezd. 
	czechia_price – Informace o cenách vybraných potravin za několikaleté období. Datová sada pochází z Portálu otevřených dat ČR. 
	czechia_price_category – Číselník kategorií potravin, které se vyskytují v našem přehledu. 
	czechia_region – Číselník krajů České republiky dle normy CZ-NUTS 2. 

Potřebovala jsem získat data pouze za roky, proto jsem při tvorbě tabulky použila funkci YEAR a vytvořila jsem si dva pohledy, které jsem pak spojila přes INNER JOIN, abych získala společná data za mzdy a ceny. 

Tato tabulka obsahuje robustní datové podklady, ve kterých je možné vidět porovnání dostupnosti potravin na základě průměrných příjmů za určité časové období. Zodpoví na první 4 otázky, a to: 

	1. Rostou v průběhu let mzdy ve všech odvětvích, nebo v některých klesají? 
	2. Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd? 
	3. Která kategorie potravin zdražuje nejpomaleji (je u ní nejnižší percentuální meziroční nárůst)? 
	4. Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)? 

 

Jako dodatečný materiál jsem připravila druhou tabulku nazvanou t_petra_novakova_project_sql_secondary_final. Tato obsahuje HDP, GINI koeficient a populaci dalších evropských států ve stejném období. Použila jsem tyto datové sady: 

	countries - Všemožné informace o zemích na světě, například hlavní město, měna, národní jídlo nebo průměrná výška populace. 
	economies - HDP, GINI, daňová zátěž, atd. pro daný stát a rok. 

Abych získala data srovnatelná s primární tabulkou, vytvořila jsem opět dva pohledy, ve kterých jsem omezila období na roky 2006-2018 a zároveň omezila země pouze na evropské. Tyto pohledy jsem pak spojila funkcí LEFT JOIN. 

Najdeme zde odpověď na poslední otázku: 

	5. Má výška HDP vliv na změny ve mzdách a cenách potravin? Neboli, pokud HDP vzroste výrazněji v jednom roce, projeví se to na 	   	   cenách potravin či mzdách ve stejném nebo následujícím roce výraznějším růstem? 

 
Samotné výsledky prezentuji v PDF souboru, který jsem nazvala Projekt SQL.

 